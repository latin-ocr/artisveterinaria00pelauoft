-5-.

ΙΙΙ. Praeter codices Riccardianum (R) et Vindobonen·
sem (B) ad recensendam et emendandam Pelagonii ora-
tionem plurimum conferre Hippiatrica Graeca Eichenfeldius
editores Florentinos exemplis docuit luculentis. de quo opere
eiusque scriptoribus praelibare pauca non inutile visum est.

Simonem Atheniensem, qui ante Xenophontis tempora
fuit (Xenoph. περὶ ἱππικῆς Ι 1. 3. XI 6), primum de re
equestri scripsisse auctor est Plinius nat. hist. 34, 76
eius imaginem a Demetrio statuario factam laudans ¹).
Epicharmum Syracusanum pecudum medicinas diligentissime
conscripsisse Columella testatur VII 3, 6 (cf. I 1, 8) ²),
Magonem Carthaginiensem in libris de agricultura XXVIII,
quos Cassius Dionysius Vticensis vertit libris XX ac Graeca
lingua Sextilio praetori misit, Diophanes in epitomen redegit
(Varr. rer. rust. I 1, 10), Catonem, Varronem nonnulla de
pecudum morbis edidisse praecepta curasque non est quod
fusius exponam. post Cornelium Celsum, qui in libris
de agricultura rem pecuariam minime neglexit (Colum. VI
5, 53 14, 6. Pelagon. 22. 31. 185. 287), Columella duo-
bus rerum rusticarum libris, VI et VII, maxime boum,
brevius equorum aliorumque pecorum morbos curasque
complexus est, quibus ex posterioribus multi usi sunt, ex
Latinis scriptoribus maxime Pelagonius, Vegetius, Palla-
dius, qui autem de arte veterinaria peculiares libros
scriberent vix ante saeculum Chr. tertium extitisse pro-

 

 

1) Libri ab eo compositi partem περὶ εἴδους καὶ ἐκλογῆς
ἵππων in Cantabrigiensi Hippiatricorum codice inventam Darem-
bergius edidit, Notices et extraits des ms. medicaux (Paris. 1853)
p. 169. cf. de Simone J. G. Schneideri comment. in Veget. praef.
p. 153 Frider. Blass in Libro miscellaneo edito a societate
philologica Bonnensi (Bonnae 1864) p. 49 sq. Miller, Notices
et extraits des ms. de la bibl. imperiale vol. XXI 2 (1865)
p. 159. laudat Simonem Hierocles Hipp. p. 3. 1733 in capite
περὶ εἴδους ἵππων ἀφορισμοί cui auctoris nomen adscriptum
non est, haec p. 261: περὶ ἵππου εἴδους πολλοῖς γέγραπται καλῶς,
ἄριστα δὲ πάντων Σίμωνι καὶ Ξενοφῶντι Ἀθηναίοις ἀνδράσιν.

2) cf. Eug. Oder apud Franciscum Susemiffl, Geschichte
der griech. Litteratur in der Alexandrinerzeit, I (Lipsiae 1891)
p. 487 sq.

