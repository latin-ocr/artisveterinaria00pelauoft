-11-

Parcius is qui hippiatrorum scripta compilavit ad-
hibuit Anatolium, Tiberium, Agathotychum aliosque, de
quibus quid novi proferam non habeo ¹). Pelagonium haud
ita eleganter Graece reddidit neque peccatis gravioribus
abstinuit, quae fortasse non tam interpreti quam exem-
plari ab illo adhibito non omni vitio carenti danda sunt
crimini. de qua re vide sis commentarium e. gr. ad 14.
15. 20. 383. dolendum sane est quod interpres tot ac
tanta omisit, superstitiosa maxime quae non sprevit Pela-
gonius dignus hisce in rebus Apsyrti sectator.

Codices Hippiatricorum Graecorum congruentes cum
editione Grynaei non paucos bibliothecae adservant2).
ipsa Grynaei editio codicis instar est (H) neque mali,
quoniam multa menda leviora facili opera corriguntur
orta fortasse typographi culpa. optimus Hippiatricorum
codex iam Berolini extat in bibliotheca regia signatus
‘ex bibl. Meermann. cod. Philipp. 1538', membranaceus
foliorum 394, egregie exaratus saec. X vel XI,3) dignus
qui fundamentum sit novae editionis, quamquam non
pauca folia temporum invidia interierunt. lacunas ora-
tionem Grynaei editionis nonnunquam incidentes pleras-
que bene explet, lemmata integriora servavit. lacuna
maior in Graeca editione est p. 74, post verba enim
οἷς χρησάμενος ἐπὶ τρισὶν ἡμέραις θεραπεύσεις accedunt ex
Berolinensi (P) nova ad tussim remedia octo: πρὸς τὴν
ἐκ καταψύξεως βῆχα, σύνθεσις ἐγχυματισμοῦ εἰς τὸ αὐτό,
ἀρθηριακὴ πρὸς βῆχα (tres compositiones diversae), ἄλλο

 

Heusinger-um a. 1843 Gissae edidisse commentationem cui in-
scribitur ‘TheomnestuS, Leibthierarzt Theoderichs des Grossen’.
quae quod mihi non praesto fuit dolendum num sit dubito. --
Theomnesti nomine feruntur etiam Geopon. XVI capp. 12-16,
XIX 3. Cf. Gemoll, Berliner Studien I 1884 p. 77 sq.

1) De Anatolio Geoponicorum auctore praecipuo copiose
alii dixerunt: Gemoll, Berliner Studien I 1884 p. 1—280. E. Oder‚
Mus. Rhen. 45 p. 58 sq.

2) Enumerantur nonnulli in Fabricii Bibl. Gr. edit. Harl.

31), Haenelius catal. libror. ms. p. 838 saeculo IX tribuit.

