-14—

corpus congessit. neque hoc nullius momenti videtur quod
Pelagonianorum remedia non pauca aliter in M, aliter
in volgari exemplo conversa leguntur, ut vel inde Latinus
scriptor vindicetur Pelagonius.

V. Hippiatrica in Latinum sermonem translata inde a
saeculo fere IV in hominum manibus fuisse verisimile est.
certe Latino exemplari usus est Vegetius, quod ex ipsius
verbis praef. ἓ 6 efficitur: hanc operam non invitas arri-
pui, nt conductis in unam Latinis dumtaxat auctoribus
universis, adhibitis etiam mulomedicis et medicis non omissis
—- nam mulomedicinae doctrina ab arte medicinae non adeo
multis discrepat, sed in plerisque consentit —— in quantam
mediocritas inqenii patitur, plene ac breviter omnia epitomae
diyererem et siqna morborum omnium declararem ¹). Hippia-
tricorum Latinorum codex extat Monacensis 243 charta-
ceus saec. XV continens eChironis centauri, Absyrti,
Hemerii artis veterinariae libr. X'‚ quos editurus est
Guilelmus Meyer, postquam breviter de iis dixit in Actis
Academiae Monacensis 1885 p. 395. in huius libri ser-
monem quadrare ait Vegetii praef. ξ 3 verba de Chirone
et Apsyrto ‘eloquentiae inopia ac sermonis ipsius vilitate
sordescentibus'. eiusdem argumenti codex in Fabricii Bibl.
Lat. III p. 178 (ed. Ernesti) indicatur ita: ‘Vegetium de
mulomedicina nec minus Chironis Centauri Absyrti et
Ol. Hemerotis de arte Veterinaria libros X et Oliverii
Neapolitani librum de equis ms. servabat Norimbergae
Gotfridus Thomasius'. qui num hodieque extet quaeritur3
Norimbergae esse sciscitanti mihi negaverunt. de Hiero-
clis de curatione equorum libro ms. Latino Bononiensi
pauca adnotavi Musei Rhenani vol. 46 p. 37 7²).

VI. His praemissis accuratius de Pelagonio eiusque
libello dicendum est. scripsit autem auctor Latinus 3)

 

1) cf. quae paullo supra ait ξ 3 de Chirone et Apsyrto.

2) De aliis vide Schneideri commentar. in Veget. p. 17 sq.

3) Nihil immorandum censeo in refutanda opinione prio-
rum (Osanni aliorum) qui Graece Pelagoniam scripsisse volu-
erunt. Latinum scriptorem vel epistula libro praefixa arguit

